LIBER

haec vestis priscis hominum variata figuris ' ·“

heroum mira virtutes indicat arte.

namque fluentisono prospectans litore Diae
Thesea cedentem celeri eum classe tuetur
indomitos in corde gerens Ariadna furores,
necdum etiam sese quae visit v'isere credit,

ut pote fallaci quae tum primurn excita somno
desertam in sola miseram se cernat harena.
inmemor at iuvenis fugiens pellit vada remis,
inrita ventosae linquens promissa procellae.
quem procul ex alga maestis Minois ocellis
saxea ut effigies bacchantis prospicit, eheu,
prospicit et magnis curarum fluctuat undis,
non flavo retinens subtilem vertice mitram,
non contecta levi ’t velatum peetus amictu,
non tereti strophio lactentis vineta papillas3
omnia quae toto delapsa e corpore passim
ipsius antepedes fluctus salis adludebant.

set neque tum mitrae neque tum fluitantis amictus
illa vicem curans toto ex te pectore, Theseu,
toto animo, tota pendebat perdita mente.

a misera, adsiduis quam luctibus externavit
spinosas Erycina serens in pectore curas

illa tempestate, feroxque ex tempore Theseus
egressus curvis e litoribus Piraei

attigit iniusti regis Gortynia tecta.

nam perhibent olim crudeli peste coactam
Androgeoneae poenas exolvere caedis

electos iuvenes simul et decus innuptarum
Cecropiam solitam esse dapem dare Minotauro.
quis angusta malis eum moenia vexarentur,
ipse suum Theseus pro caris corpus Athenis
proicere optavit potius quam tali'a Cretam
funera Cecropiae nec funera portarentur.
atque ita nave levi nitens ac lenibus auris
magnanimum ad Minoa venit sedesque superbas.
hunc simul ac cupido conspexit lumine virgo
regia, quam suavis expirans castus odores
lectulus in molli conplexu matris alebat,
quales Eurotae progignunt flumina myrtus

 

