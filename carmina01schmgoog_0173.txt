30'

CATULLI

nuncin quadriviis et angiportis '¹
glubit magnanimos Remi nepotes.

LIX.

Bononiensis rufa Rufum io fellat,

uxor Meneni, saepe quam in sepulcretis
vidistis ipso rapere de rogo cenam,

cum devolutum ex igne prosequens panem
ab semiraso tunderetur ustore.

LX.

Num te leaena montibus Libystinis

aut Scylla latrans infime inguinum parto
tam mente dura procreavit ac taetra,

ut supplicis vocem in novissimo casu
contemptam haberes, a, nimis fero corde?

LXI.

Collis o Heliconii
cultor, Uraniae genus,
qui rapis teneram ad virum
virginem, o Hymenaee Hymen,
ο Hymen Hymenaee,

cinge tempora fioribus
'suave olentis amaraci,
flammeum cape, laetus huc
huc veni niveo gerens
luteum pede soccum,

excitusque hilari die
nuptialia concinens
voce carmina tinnula .
, pelle humum pedibus, manu ·
pineam quate taedam.

 

