LIBER ’

quaene etiam ndstro letum miserabile fratri
attulit. ei misero frater adempte mihi,

ei misero fratri iucundum lumen ademptum,
tecum una tota est nostra sepulta domus,

omnia tecum una perierunt gaudia nostra, Ι 95
quae tuus in vita dulcis alebat amor.

quem nunc tam' longe non inter nota sepulcra
nec prope cognatos conpositum cineres, ’

sed Troia obscena, Troia infelice sepultum
detinet extremo terra aliena solo.

adquam tum properans fertur simul undique pubes
Graia penetralis deseruisse focos,

ne Paris abducta gavisus libera moecha ε
otia pacato degeret in thalamo.

quo tibi tum casu, pulcerrima Laodamia,
ereptum est· vita dulcius atque anima

coniugium: tanto te absorbens vertice amoris
aestus in abruptum detulerat barathrum,

quale ferunt Grai Pheneum prope Cylleneum
siccare emulsa pingue palude solum,

quod quondam caesis montis fodisse medullis
audit falsiparens Amphitryoniades,

tempore quo certa Stymphalia monstra sagitta
perculit imperio deterioris eri,

pluribus ut caeli tereretur ianua divis,
Hebe nec longa virginitate foret.

sed tuus altus amor barathro fuit altior illo,
qui tamen indomitam ferre iugum docuit

nam nec tam* carum confecto aetate parenti
una caput seri nata nepotis alit,

qui, oum divitiis vix tandem inventus avitis
nomen testatas intulit in tabulas,

inpia derisi gentilis gaudia tollens
suscitat a cano volturium capiti:

nec tantum niveo gavisa est ulla columbo
conpar, quae multo dicitur inprobiua

oscula mordenti semper decerpere rostro
quam quae praecipue multivola est mulier:

sed tu horum magnos vicisti sola furores,
ut semel es flavo conciliata viro. ’

 

