GATULLI

XIII.

Cenabis bene, mi Fabulle, apud me
paucis, si tibi ditarent, diebus,
sitecum attuleris bonam atque magnam
cenam, non sine candida puella
et vino et sale et omnibus cachinnis.
haec si, inquam, attuleris, venuste noster,
cenabis benet nam tui Catulli
plenus sacculus est aranearum.
sed contra accipies meros amores
seu quid suavius elegantiusvest:

„ nant unguentum dabo, quod meae puellae
donarunt Veneres Cupidinesque,
quod tu cum offacias, deos rogabis,
totum ut te faciant, Fabulle, nasum.

XIV.

Ni te plus oculis meis amarem, ·
iucundissime Calve, munere isto
odissem te odio Vatiniana:
namquid feci ego quidve sum locutus,
cur me tot male perderes poetis?
*isti di mala multa dent clienti,
qui tantum tibi misit inpiorum.
quod si, ut suspicor, hoc novum ac repertum
munus dat tibi Sulla litterator,
non est mi male, sed bene ac beate,
quod non dispereunt tui labores.
tdi magni, horribilem et sacrum libellum,
, quern tu scilicet ad tuum Catullum
misti, continuo ut die periret
Saturnalibus, optimo dierum!
non non hoc tibi, salse, sic abibit:
nam, si luxerit, ad librariorum
curram scrinia, Cassios, Aquinos,

Suffenum, omnia colligam venena,
ac te his suppliciis remunerabor.

 

