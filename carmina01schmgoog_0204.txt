LIBER

non si illam rarae labefactes munere vestis
aut perluciduli deliciis lapidis.

laedit te quaedam mala fabula, qua tibi fertur 5
valle sub alarum trux habitare caper.

hunc metuunt omnes. neque mirum: nam mala valdest
bestia nec quicum bella puella cubet.

quare aut crudelem nasorum interfice pestem,
aut admirari desine cur fugiunt. .

LXX.

Nulli se dicit mulier mea nubere malle
quam mihi, non si se Iuppiter ipse petat.

dicit: sed mulier cupido quod dicit amanti,
in vento et rapida scribere oportet aqna.

-ι-ύι-

LXXI.

Si quoi iure bono sacer alarum obstitit hircus,
aut si quem merito tarda podagra secat,

aemulus istc tuus, qui vestrum exercet amorem,
mirifico est lato nactus utrumque malum.

nam quotiens futuit, totiens ulciscitur ambos: 5
illam adfligit odore, ipse perit podagra.

nxxu

Dicebas quondam solum te nosse Catullum,
Lesbia, nec prae me velle tenere Iovem.
dilexi tum te non tantum ut vulgus amicam,
scd pater ul gnatos diligit et generos.
nuncto cognovi: quare etsi inpensius uror, 5
multo mi tamen es vilior et levior.
qui potis est? inquis. quia amantem iniuria talis
cogit amare magis, sed bene velle minus.

 

