LIBER

claudite ostia, virgines:
lusimus satis. at, boni
coniuges, bene vivite et
· munere adsidue valentem
. exercete iuventam.

LXII.

Vesper adest: iuvenes, consurgite: Vesper Olympo
expectata diu vix tandem lumina tollit.

surgere iam tempus, iam pinguis linquere mensas:

iam veniet virgo, iarn dicetur Hymenaeus.

Hymen ο Hymenaee, Hymen ades ο Hymenaee. 5

cernitis, innuptae, iuvenes? consurgite contra.

nimirum Oetaeos ostendit Noctifer ignes.

sic certest: viden nt perniciter exiluere?

uon temere exiluere: canent quod vincere par est.
Hymen o Hymenaee, Hymen ades ο Hymenaee. 10

uon facilis nobis, aequales, palma paratust:

adspicite, innuptae secum ut meditata requirunt.

nou frustra meditantur: habent memorabile quod sit

uec· mirum, penitus quae tota mente laborant.

nos alio mentes, alio divisimus aures: 15
iure igitur vincemur: amat victoria curam.

quare nuuc animos saltem convertite vestros:

dicere iam incipient, iam respondere decebit.

Hymen o Hymenaee, Hymen ades o Hymenaee.

Hespero, qui caelo fertur crudelior ignis?

qui natam possis conplexu avellere matris,

conplexu matris retinentem avellere natam,

et iuveni ardenti castam donare puellam.

quid faciunt hostes capta crudelius urbe?

Hymen o Hymenaee, Hymen ades 0 Hymenaee. . 25

 

