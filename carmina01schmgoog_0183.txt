ι 40 CATULLI

thiasus repente linguis trepidantibus ululat,
leve tympanum remugit, cava cymbala recrepant,

30 viridem citus adit Idam properante pede chorus.
furibunda simul anhelans vaga vadit animam agene
comitata tympano Attis per opaca nemora dux,
veluti iuvenca vitans onus indomita iugi?
rapidae ducem secuntur Gallae properipedem.

caltaque, ut domum Cybebes tetigere lassulae‚
nimio e labore somnum capiunt sine Cerere.
piger his labante langore oculos sopor operit:
abit in quiete molli rabidus furor animi.
sed ubi oris aurei Sol radiantibus oculis

40 lustravit aethera album, sola dura, mare ferum,
pepulitque noctis umbras vegetis sonipedibus, ·
ibi Somnus excitam Attin fugiens citus abiit:
trepidante eum recepit dea Pasithea sinu.
ita de quiete molli rapida sinc rabie

45 simul ipsa pectore Attis sua facta recoluit,
liquidaque mente vidit sine quis ubique foret,
animo aestuante ursum reditum ad vada tetulit.
ibi maria vasta visens lacrimantibus oculis,
patriam adlocuta maestast ita voce miscriter.

50 ‘patria o mei creatrix, patria o mea genetrix,
ego quam miser relinquens, dominos ut erifugae
famuli solent, ad Idae tetuli nemora pedem,
ut aput nivem et ferarum gelida stabula torem
et earum omnia adirem furibunda latibula, ·

55 ubinam aut quibus locis te positam, patria, reor?
cupit ipsa pupula ad te sibi derigere aciem,
rabie fera carens dum breve tempus animus est.
egone a mea remota haec ferar in nemora domo?
patria, bonis, amicis, genitoribus abero?

60 abero foro, palaestra, stadio et gymnasiis?
miser a miser, querendum est etiam atque etiam, anima
quod enim genus figuraest, ego non quod obierim?
ego mulier ego adulescens, ego ephebus, ego puer,
ego gymnasi fuisos, ego eram decus olei,

65 mihi ianuae frequentes, mihi limina tepida,
mihi floridis corollis redimita domus erat,
linquendum ubi esset orto mihi sole cubiculum.

 

